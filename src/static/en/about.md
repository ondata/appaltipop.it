AppaltiPOP è un progetto dell'[associazione Ondata](https://www.ondata.it). Se non la conosci, forse ti interessa sapere che la nostra associazione promuove l’apertura dei dati pubblici per renderli accessibili a tutti. Dal 2015 lavoriamo per rendere il nostro Paese più trasparente ed aperto a tutti. Tutti i contenuti di questo sito sono rilasciati con licenza [CC-by SA 4.0](https://creativecommons.org/licenses/by-sa/4.0/)

## L'obiettivo di questo progetto

Tra i tanti dati pubblici di interesse per la comunità, quelli relativi agli appalti sono molto rilevanti perché riguardano la spesa pubblica che il nostro Paese sostiene, che in questo ambito ammonta a circa 150 miliardi di euro all'anno ([info](https://ec.europa.eu/internal_market/scoreboard/performance_by_member_state/index_en.htm)).

La legge impone alle pubbliche amministrazioni italiane di rendere pubblici i dati sugli appalti comunicandoli all'ANAC, l'Autorità Anticorruzione ([info](http://www.anticorruzione.it/portal/public/classic/Attivitadocumentazione/ContrattiPubblici/Normativa)). Esiste poi uno standard internazionale, denominato [Open Contracting Data Standard](https://standard.open-contracting.org/latest/en/) che definisce un modo univoco in tutto il mondo per la pubblicazione dei dati sugli appalti.

L'obiettivo di AppaltiPOP è partire dai dati degli appalti che le PA comunicano all'ANAC e trasformarli in formato Open Contracting Data Stardanrd, in modo da renderli facilmente accessibili a tutti, liberamente scaricabili e confrontabili con i dati degli appalti di tutte le altre amministrazioni pubbliche del mondo che usano questo standard.

## Gli indicatori e le redflags

Grazie all'implementazione di Open Contracting Data Standard siamo in grado di costruire degli indicatori di monitoraggio degli appalti pubblici. Questi indicatori servono agli addetti ai lavori e anche ai cittadini per capire se un appalto ha tutti i propri paramentri "a posto" o c'è qualcuno di questi parametri che invece non lo è. Quando un parametro è fuori posto, accanto al singolo appalto troverai una **bandierina rossa**, che sta a significare che quell'appalto merita la tua attenzione e va approfondito. Perché? Perché la sua assegnazione potrebbe non essere stata correttamente trasparente e competitiva come invece tutti gli appalti pubblici dovrebbero essere.

## La prima versione di questo progetto: giugno 2020

Su questo sito puoi trovare al momento gli appalti pubblici relativi a un numero molto limitato di pubbliche amministrazioni ([l'elenco è qui](http://localhost:3000/it/buyers)). Questo perché i dati di partenza sono molto complessi da organizzare e richiedono molto lavoro di ripulitura e riorganizzazione per poter essere fruibili. Nella versione iniziale dunque ci siamo concentrati su un piccolo numero di PA per poter testare il processo di estrazione, riorganizzazione e pubblicazione di questi dati.

## Come si finanzia questo progetto

Questa prima versione che trovi online è nata in parte grazie al lavoro volontario di alcuni attivisti di Ondata e in parte a grazie a dei progetti nei quali siamo coinvolti e in particolare:

- ACT - Anti Corruption Toolkit: un progetto finanziano dalla Commissione Europea e coordinato da Trasparency International Italia, che ha tra i propri partner oltre a Ondata anche Open Polis, AccessInfo Europe, Vouliwatch, insieme alle municipalità di Milano, Madrid e Atene.
- Libellula - Un progetto promosso da Parliament Watch Italia finanziato da Open Society Foundation e Fondazione con il Sud, per il monitoraggio degli appalti pubblici in Sicilia.

## Dacci una mano

Per scoprire come puoi dare una mano a questo progetto, clicca sulla pagina **[Partecipa!](./get-involved)** e scopri come puoi contribuire.

## Grazie! :-)
